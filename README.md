# RecyclerView Kotlin

RecyclerView - ძირითადად გამოიყენება იმ შემთხვევაში, როდესაც არ ვიცით რამდენი მონაცემი გვექნება აპლიკაციაში, ან რამდენი მათგანი გამოჩნდება უშუალოდ ერთ activity - ში.

RecyclerView - მოიხმარს ნაკლებ მეხსიერებას, იგი ელემენტის გამოსახულებებს არ ხსნის activity - ს პირველივე ჩატვირთვისას.

ყველაფრის ერთდროულად ჩატვირთვა მოიხმარს უფრო მეტ მეხსიერებას, ამავდროულად იტვირთება ის კომპონენტები, რომლებიც საერთოდ არ ჩანან ეკრანზე. გაჯეტებს აქვთ ლიმიტირებული “RAM” ამიტომაც გასათვალისწინებელია ის, რომ ერთმა აპლიკაციამ არ უნდა მოიხმაროს მისი მთლიანი რესურსი.

RecyclerView - ძირითადი კომპონენტები:
• Layout – იქმნება ყოველი ობიექტისთვის, რომლებიც ჩაიტვირთებიან შემდგომში.
• ViewHolder - გამოიყენება ობიექტის ქეშირებისთვის, რათა მოხდეს ნაკლები მეხსიერების     მოხმარება.
• Adapter - ქმნის ახალ ობიექტებს ViewHolder - იდან, ამარაგებს მას მონაცემებით და აბრუნებს ინფორმაციას.

